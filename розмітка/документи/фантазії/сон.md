# Американський сон

На видуманій планеті, у видуманому всесвіті існує видумана країна під назвою Юнайтед Планет. <br>
Ця країна є єдиною країною на планеті. В цій країні все яскраве, різнокольорове та зручне. <br>
Всі люди в ній різні, досконало поділені на дві категорії. <br>
Кожен займається тим, що йому подобається. <br>
Кожен ранок кожної людини починається з прийняття спеціального засобу від злих комуністів Нар-Кока-Котик. <br>
Ця процедура є обов'язковою для всіх мешканців. <br>
За легендою, колись злі комуністи захопили половину планети і зруйнували Людинофабрику. <br>
Але завзяті герої Юнайтед Планет зуміли створити найпотужнішу зброю масового фізичного знищення і перемогли злих комуністів відновивши Людинофабрику. <br>
Після цього злих комуністів ніхто більше не бачив.

Кожен займається тою справою, яка йому подобається. <br>
Всім подобається працювати на Людинофабриці. <br>
Адже після кожного робочого дня кожна людина отримує дозу грошей, щоб придбати дозу Нар-Кока-Котика. 

Людинофабрика є єдиним типом підприємства в країні. <br>
Людинофабрика виробляє лише один товар – Нар-Кока-Котик.

Щоб підтримувати конкуренцію, кожен мешканець має право відкрити свою власну Людинофабрику та виробляти свій власний Нар-Кока-Котик, але строго за єдиним стандартом якості. <br>

Кожен мешканець може стати президентом Юнайтед Планет шляхом демократичних виборів. <br>
Завдання президента – забезпечувати дотримання стандарту якості Нар-Кока-Котика та ліквідовувати потенційних злих комуністів шляхом застосування найпотужнішої зброї масового фізичного знищення.

---

_2024_